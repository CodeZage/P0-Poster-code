Medialogi er en 3-årig bacheloruddannelse, med mulighed for at fortsætte på en 2-årig kandidatuddannelse på Aalborg Universitet. Medialogi er forkortelsen for medieteknologi, og har en høj tværfaglighed inden for teknologi og menneske til computer interaktion. Man opbygger kompetencer inden for programmering, interaktions design, grafisk design, filmvidenskab, hvilket giver rig mulighed for den kreative person til at udvikle sig. Igennem studiet bliver man uddannet til at løse problemer i fremtiden, samt at udvikle teknologi, der endnu ikke er opfundet, hvilket du kan være med til hvis du vælger Medialogi. 
På Aalborg universitet lærer de studerende ved brug af Aalborg Model eller “Problem Based Learning” (PBL), som er internationalt anerkendt af universiteter og forskere. Aalborg-modellen anvendes ved at de studerende, arbejder på et problembaseret gruppeprojekt hvert semester, som tager halvdelen af ​​semestrets ECTS-point. Igennem dette projekt for de studerende lov til at bruge den viden de for fra kurserne til et relevant problem i den virkelige verden. Dette er beregnet til at give de studerende mulighed for at anvende deres viden og færdigheder til faktiske problemer samt øge evnen til at samarbejde og herved forberede dem til et problem- og projektorienteret jobmarked.
På Medialogi-studiet opbygger man sig en alsidighed grundet den tværfaglighed man oplever, hvilket giver muligheder for en bred vifte af jobs i fremtiden. Mellem 2011 og 2016 fik, en tredjedel af medialoger der blev færdige med uddannelsen, jobs inden for software udvikling. Imen de resterende fik arbejde inden for webudvikling, interaktionsdesign, spiludvikling, grafisk design og medieproduktion. Som medialog kan man også opleve, at man kan være med i alle faser af et projekt på grund af den tværfaglighed som studiet har budt på, og den alsidighed man har opbygget sig.
Studerende på Aalborg Universitet får adgang til en lang række muligheder indenfor teknologi. Medialogi studerende har adgang til SMILE (Samsung Media Innovation Lab for Education) laboratoriet hvor man kan opleve de seneste teknologiske fremskridt. Her kan der også bookes GearVR headsets med Galaxy smartphones, Gear360 kameraer, Smartwatches, og kraftige arbejdsstationer.                             På ME (Multisensory Experience) lab arbejdes med sanselige oplevelser samt VR, hvor samspillet mellem forskellige former for in- og output udforskes i interaktive applikationer. Dette sker i et stort lyddødt rum, med et surround system med 64 kanaler, flere hovedmonterede skærme (VIVE, Oculus Rift) og et motion capture system med 16 kameraer fra NaturalPoint.                                 CEAGAR Game Lab (Center for anvendt spilforskning) anvendes til design og udvikling af spil.Det er også muligt at udvikle og teste spil som anvender Rokoko’s motion capture SmartSuit, Dreamoc HD3 ’Holografisk’ Display, RealFiction’s DeepFrame, Oculus Rift VR, OS VR, HTC VIVE, NAOS QG Galvanic Skin Response mus, MyndPlay EEG målere eller Eyetribe eyetrackers.
Studielivet som Medialogi studerende, foregår både udenfor studiet, samt på studiet. Projektarbejde udgør en større del af et semester, og det forekommer i højere grad at man gør dette i et gruppeorienteret miljø. Forelæsningerne supplerer med viden og relevante teorier og metoder, der bruges til at lave semester projekterne. Efter forelæsninger er der også workshops, som man kan deltage i et gruppeorienteret miljø, hvor der forekommer akademiske diskussioner og sparring.Uden for klasselokalet, er der også en ugentlig Fredags-bar, hvor man om eftermiddagen kan afstresse fra ugens opgaver, sammen med andre Medialogi-studerende, samt studerende fra andre retninger.
Du kan eventuelt læse mere om Teknologi på AAU på: https://www.cph.aau.dk/campusintra-studerende/studiemiljoe/vaerksteder-og-labs       Optagelse: https://www.aau.dk/uddannelser/optagelse AALBORG UNIVERSITET KØBENHAVN   A. C. Meyers Vænge 15   2450 København SV   Hovednummer: 9940 9940  Information AAU CPH: 9940 3770  E-mail: aau@aau.dk